---
layout: default
title: Por que importa a privacidade
description: A privacidade é importante. Estas son algunhas das razóns.
lang: gl
---

## Por que importa a privacidade

#### O coñecemento é poder. Coñecer cousas sobre ti é ter poder sobre ti. A túa información emprégase para anticipar as túas accións e manipular o xeito no que mercas, votas e pensas.

#### Sen privacidade, podes chegar a ter tanto medo de ser xulgado polos demais que non intentes ou aprendas cousas novas, mesmo se non estás facendo nada malo. 

#### A túa información persoal e conversas privadas poden ser sacadas de contexto para facerche quedar como unha mala persoa ou un criminal, aínda que non o sexas.

#### Non toda a información que manexas é compartible. A información que os teus amigos, familiares e compañeiros de traballo comparten contigo en privado non é túa para revelares ao goberno, a unha empresa ou a outra persoa.

#### Exercendo o teu dereito á privacidade, estás axudando a que outras persoas, como xornalistas ou activistas, tamén poidan facelo máis facilmente e sen chamar a atención.

#### Non es nin serás xulgado polos teus propios estándares. Os estándares varían entre diferentes persoas e organizacións, e cambian co tempo. Mesmo se o teu comportamento é considerado aceptable hoxe, mañá podería ser empregado contra ti.

#### Se compartes datos persoais, incluso con alguén de confianza, estes quedan fóra do teu control e corren o risco de ser hackeados ou vendidos.

#### Cando somos capaces de manter partes da nosa vida en privado, créanse límites sociais. É posible que queiras evitar que algunhas persoas, como as túas ex parellas, antigos xefes ou familiares saiban certas cousas sobre ti.

-----

### Próximos pasos
Queres tomar medidas para te protexer? Segue [esta](https://ssd.eff.org/es) guía da Electronic Frontier Foundation.

-----
Galician translation by [Pilar Mera](https://github.com/decrecementofeliz/whyprivacymatters)
